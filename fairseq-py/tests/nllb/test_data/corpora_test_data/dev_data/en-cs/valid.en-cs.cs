Přesto odborníci tvrdí, že když to Peking udělá dobře, mohly by tlaky plynoucí z obchodní války s USA mít na Čínu dlouhodobě pozitivní dopad, protože by se omezila vzájemná závislost obou ekonomik.
Skutečnost, že náhlé politické rozhodnutí ve Washingtonu nebo v Pekingu by mohlo vytvořit podmínky, které by mohly odstartovat ekonomický chaos v obou zemích, představuje daleko větší nebezpečí, než si pozorovatelé dosud připouštěli,“ řekla Abigail Graceová, výzkumnice think tanku Centrum pro novou americkou bezpečnost, kde se specializuje na Asii.
Podle syrského ministra zahraničních věcí je země „připravená“ na návrat uprchlíků
Sýrie uvedla, že je připravená na dobrovolný návrat uprchlíků a žádá o pomoc s obnovou země zdevastované více než sedmiletou válkou.
Ministr zahraničních věcí Walid al-Moualem před Generálním shromážděním OSN řekl, že podmínky v zemi se zlepšují.
„Dnes je díky postupu v boji proti terorismu pozemní situace stabilnější a bezpečnější,“ uvedl.
Vláda postupně obnovuje oblasti zničené teroristy s cílem vrátit je k normálu.
Jsou připraveny veškeré podmínky pro dobrovolný návrat uprchlíků do země, kterou museli opustit kvůli terorismu a jednostranným ekonomickým opatřením ovlivňujícím jejich každodenní život a živobytí.
Podle odhadů OSN ze země od roku 2011, kdy válka začala, uprchlo více než 5,5 milionu Syřanů.
Dalších šest milionů lidí, kteří v zemi nadále žijí, potřebuje humanitární pomoc.
Al-Moualem řekl, že syrský režim uvítá pomoc při obnovování zdevastované země.
Zdůraznil však, že nepřijme podmíněnou pomoc od zemí, které financovaly vzpouru.
Evropa si zajistila vítězství na turnaji Ryder Cup v Paříži
Evropský tým zvítězil v turnaji Ryder Cup 2018 po porážce týmu USA na Le Golf National na okraji francouzské Paříže s konečným skóre 16,5:10,5.
Spojené státy prohrály na evropské půdě po šesté v řadě a Ryder Cup v Evropě nevyhrály od roku 1993.
Evropa získala korunu zpět poté, co tým dánského kapitána Thomase Bjorna dosáhl 14,5 bodů, které k porážce Američanů potřeboval.
Americký hvězdný hráč Phil Mickelson se většinu turnaje trápil a u 16. jamky s parem 3 poslal míček z odpaliště do vody, takže vítězství přenechal Francescu Molinarimu.
Italský golfista Molinari zářil ve všech kolech a stal se jedním ze 4 hráčů v historii stávajícího formátu turnaje datující se do roku 1979 s výsledkem 5-0-0.
Američan Jordan Spieth dostal výprask 5&4 od nejníže nasazeného hráče evropského týmu, Thorbjorna Olesena z Dánska.
Nejvýše postavený hráč žebříčku, Dustin Johnson, podlehl 2 a 1 Ianu Poulterovi z Anglie, který možná odehrál svůj poslední Ryder Cup.
Španělský veterán Sergio Garcia, který za sebou má už osm Ryder Cupů, se stal evropským hráčem s vůbec nejvíc vítězstvími s 25,5 body.
„Obvykle nepláču, ale dneska si nemůžu pomoct.
Byl to náročný rok.
Jsem moc vděčný Thomasovi, že si mě vybral a věřil mi.
Mám obrovskou, obrovskou radost, že jsme získali pohár zpět.
Je to o týmu a jsem rád, že jsem mohl přispět,“ řekl po vítězství Evropy emocionální Garcia.
Předává štafetu svému krajanovi Jonu Rahmovi, který v nedělním zápase singles porazil hvězdu Tigera Woodse 2&1.
„Cítím obrovskou hrdost, že jsem porazil Tigera Woodse, vyrostl jsem na něm,“ řekl 23letý Rahm.
Woods ve Francii všechny čtyři zápasy prohrál a po Ryder Cupu má výsledek 13-21-3.
Zvláštní statistika jednoho z největších hráčů všech dob, držitele 14 titulů major, kterému se vyrovnal jen Jack Nicklaus.
Tým USA měl celý víkend na travnatém hracím poli problémy, s výjimkou Patricka Reeda, Justina Thomase a Tonyho Finaua, kteří během celého turnaje předváděli golf velkého formátu.
Jménem svého oddílu promluvil po zklamání americký kapitán Jim Furyk: „Jsem na kluky hrdý, že bojovali.
Chvílemi se nám dnes dopoledne podařilo Evropě zatopit.
Pokazili jsme to.
Klobouk dolů před Thomasem.
Je skvělý kapitán.
Všech jeho 12 hráčů podalo velmi dobrý výkon.
Přeskupíme se, já budu spolupracovat s PGA of America a naším výborem Ryder Cup Committee a půjdeme dál.
Mám těch 12 kluků rád a jsem hrdý, že můžu být kapitánem.
Musíme smeknout.
Byli lepší.“
Aktuální informace o červeném přílivu: Koncentrace se snížila v okresech Pinellas, Manatee a Sarasota
Podle nejnovější zprávy floridské Komise pro zachování divoké přírody a ryb dochází k všeobecnému poklesu koncentrace červeného přílivu v oblasti Tampa Bay.
Podle komise se kvetoucí voda objevuje v částech okresů Pinellas, Manatee, Sarasota, Charlotte a Collier, což naznačuje klesající koncentrace.
Kvetoucí červený příliv se táhne zhruba v pásu 130 mil podél pobřeží od severní části okresu Pinellas až na jich okresu Lee.
V Hillsborough County jsou rozkvetlá místa až 10 mil od pobřeží, v porovnání s minulým týdnem jich ale je méně.
Červený příliv byl zaznamenán také v okrese Pasco County.
V minulém týdnu byly hlášeny střední koncentrace v okrese Pinellas County a u jeho pobřeží, nízké až vysoké koncentrace u pobřeží Hillsborough County, koncentrace pozadí až vysoké koncentrace v Manatee County, koncentrace pozadí až vysoké koncentrace v okrese a u pobřeží Sarasota County, koncentrace pozadí až střední koncentrace v Charlotte County, koncentrace pozadí až vysoké koncentrace v okrese nebo u pobřeží Lee County a nízké koncentrace v Collier County.
Respirační podráždění je nadále hlášeno v okresech Pinellas, Manatee, Sarasota, Lee a Collier.
Respirační podráždění nebylo v minulém týdnu hlášeno v severozápadní Floridě.
